
Veebilehe wiki

Meie tiimi Mjölnijer eesmärgiks oli luua ilusa disainiga ning efektiivne
ilmaennustuse veebilehekülg. Meie veebileht koosneb kolmest osast -
pealeht näitab soovitud piirkonna hetkest ilma (temperatuur, pilvisus,
niiskus, päikese tõus/loojang, 'feels like', jne), teine leht kuvab ilma
prognoosi ning kolmandalt lehelt leiab informatsiooni Eesti
kliimarekordite kohta.

Mjölnijeri tiimi kuuluvad Karl Mattias Pärloja, Linda Koobas ja Kristina
Katarina Kaljumäe. Kolmekesi koos lõime veebilehe pealehe, kordamööda
kirjutasime lehe koodi- ja stiilifaili. Lisaks lõi Karl veebilehele
interaktiivsuse ja teise lehe ehk ilmaprognoosi kuvava osa. Linda ja
Kristina tegelesid Eesti kliimarekordeid näitava lehega.
